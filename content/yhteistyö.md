+++
title = "Yhteistyö"
description = ""
keywords = ["yritys", "yritykset", "yhteistyö"]
+++

**Linkki Jyväskylä ry** (puhekielessä Linkki) on Jyväskylän yliopiston
tietojenkäsittelytieteen ja koulutusteknologian opiskelijoiden
ainejärjestö. Järjestössä on yli 2000 jäsentä ja olemme yksi
yliopiston nopeimmin kasvavista ainejärjestöistä. Yhteistyö **Linkki
Jyväskylä ry**:n kanssa antaa yritykselle oivan väylän päästä
tutustumaan tulevaisuuden huippuosaajiin niin tietojenkäsittelytieteen
kuin koulutusteknologian osa-alueilta.

Lisätietoja yhteistyömahdollisuuksista saat lähettämällä sähköpostia
suoraan yritys- ja yhteistyöpäälliköllemme (yritys@linkkijkl.fi).

# YHTEISTYÖMUODOT

## Yritysvierailut

Yritysvierailut, tutummin Excut, ovat yrityksille otollinen tilaisuus päästä 
esittelemään yrityksen toimintaa ja tiloja, sekä yleisesti yritystä työnantajana.
Yritysvierailuilla opiskelijat pääsevät aidosti tutustumaan yrityksiin ja sen työntekijöihin. 
Suuri osa jäsenistämme työllistyy jo opintojen aikana.

## Opiskelijahaalarit

Opiskelijahaalarit ovat opiskelijan univormu. Niitä pidetään lähestulkoon kaikissa 
opiskelijatapahtumissa, joten haalarimainokset ovat oiva tapa näkyä myös muille 
tietojenkäsittelytieteen opiskelijoille. Linkin haalariväri on hieman muista eroava, 
sillä linkkareiden haalarit ovat sinimustat. Haalarimainos on yksi suosituimmista 
yhteistyömuodoistamme.

## Tapahtumat

Yksi yhteistyömuoto on osallistuminen Linkin tapahtumiin. Linkkarit ovat aktiivisia 
tapahtumakävijöitä, joten yrityksen näkyvyys on varmasti taattu.

### Jyväsmetro

Jyväsmetro on suurin Linkin järjestämistä vapputapahtumista. Tapahtuma on poikkitieteellinen, joten yrityksenne saa näkyvyyttä myös muillekin kuin Linkin jäsenistölle. Tapahtumasta saatte lisää infoa Jyväsmetron [nettisivuilta](https://www.jyvasmetro.fi/)

### Instanssi

Digitaalisen tekemisen Instanssi on **Linkki Jyväskylä ry**:n järjestämä vuotuinen demopartytapahtuma, joka on matalan kynnyksen tapahtuma kaikille IT-alasta ja ohjelmoinnista kiinnostuneille. Yritysten on mahdollista tukea tapahtumaa sekä tulla paikan päälle puhujaksi, workshopin vetäjäksi tai esittelemään itseään ja yrityksensä toimintaa.

### Vuosijuhlat

Perinteitä kunnioittaen **Linkki Jyväskylä ry** juhlii mennyttä vuottaan arvoikkailla vuosijuhlilla. Osallistujina ovat kaikki fukseistamme alumneihin, yhteistyökumppaneihin sekä kutsuvieraisiin. Vuosijuhlien tukeminen on oiva tapa tulla tutuksi monille juhlijoille.

Ensi vuonna ainejärjestömme täyttää 20 vuotta, joten aikomuksenamme on järjestää normaalia suuremmat juhlat. Täten ollen olemme hakemassa juhlille tukijoita. Lisätietoja saa esimerkiksi [vuosijuhliemme nettisivuilta](https://www.vujut.linkkijkl.fi/) tai sähköpostilla (tapahtuma@linkkijkl.fi).

## Linkki-tarra

Yritysten on mahdollista toimia yhteistyössä Linkin kanssa tarjoamalla etuja omista 
tuotteistaan tai palveluistaan. Esittämällä joko sähköistä tai fyysistä Linkki-tarraa 
jäsenemme ovat oikeutettuja ennalta sovittuihin etuihin.

## Muu yhteistyö

Yhteistyömuotomme eivät ole rajoittuneet vain yllä oleviin vaan olemme aina valmiita 
kehittämään yhteistyömuotojamme. Jos teillä on jokin uusi yhteistyömuoto, olemme valmiita 
kehittämään sitä yhdessä eteenpäin, laitathan viestiä osoitteeseen yritys@linkkijkl.fi

# Yhteistyöpaketit

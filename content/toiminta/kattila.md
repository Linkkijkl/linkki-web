+++
title = "Kattila"
description = "Ainejärjestötila Kattila"
keywords = ["kattila", "ainejärjestötila"]
+++

# Kattila

Tule tutustumaan ainejärjestötila ”Kattilaan” Agoran
B-siiven 4. kerrokseen (Ag B437). Jaamme tilan tieto- ja
ohjelmistotekniikan killan Algo ry:n kanssa. Ainejärjestötilasta
löytyy mahdollisuudet kahvin-, tai teenkeittoon, viihtyisät sohvat,
videopelejä, tietokoneita sekä kurssimateriaalia.

Tilassa on myös istuvan hallituksen postilokerot.

## Kattilapäivystykset

Kattilapäivystykset ovat aikoja, joina Kattilasta löytyy varmasti
hallituslainen esimerkiksi haalarien lunastamista tai merkkien
ostamista varten. Kattilapäivystysajat ilmoitetaan periodeittain
sähköpostilistalle sekä yhdistyksen Telegram-tiedotuskanavalle.

Hallituslaisia löydät Kattilasta hyvin usein myös päivystysaikojen
ulkopuolella, ja kannustamme rohkeasti kysymään vaikkapa
keskustelukanavalla, onko hallituslaisia paikalla.

## Kahvikamera

Kattilan kahvinkeittimen tilaa voit seurata lähes reaaliajassa
sivustolla [kattila.cafe](https://kattila.cafe/). Voit myös ilmaista
halukkuutesi kahvinjuontiin sivustolla olevalla painikkeella.

## Ympäristö

Linkki ottaa ympäristön huomioon käyttämällä opiskelijatilassa
kestoastioita ja kierrättämällä. Jokainen opiskelija saa tuoda oman
kahvimukin opiskelijatilaan opintojen ajaksi. Opiskelijatilasta löytyy
kierrätykseen energiajae, biojäte sekä pullonkeräys.

Koska opiskelijatila on kaikkien vapaassa käytössä, toivomme, että se
osataan myös jättää muille viihtyisään kuntoon!

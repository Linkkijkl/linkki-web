+++
title = "Tapahtumat"
description = ""
keywords = ["tapahtumat", "kalenteri", "jyväsmetro", "metro", "instanssi", "kässäkerho"]
+++

# Jyväsmetro

Jyväsmetro on Linkin vapun aikaan järjestettävä tapahtuma, jossa
kierretään Jyväskylän lähialueiden anniskeluravintoloita
linja-autoilla rennossa hengessä ja poikkitieteellisestä
seurasta nauttien.

Katso lisää Jyväsmetron [sivuilta](https://www.jyvasmetro.fi/).

# Instanssi

Instanssi on Linkin ja [Jyväskylän Hacklabin](https://jyväskylä.hacklab.fi/) vuosittain järjestämä digitaalisen tekemisen festivaali Jyväskylässä. Ensimmäinen Instanssi järjestettiin syksyllä 2010.

Instanssi on aloittelijaystävällinen tapahtuma, joka on tarkoitettu kaikille digitaalisesta kulttuurista kiinnostuneille. Tapahtuman ohjelma koostuu demoskene-aiheisista kompoista (eli kilpailuista), pelaamisesta, ohjelmoimisesta, esitelmistä ja työpajoista.

Lisätietoa Instanssista löytää Instanssin omilta [sivuilta](https://instanssi.org).

# Lautapeli-illat

Linkki järjestää lautapeli-iltoja n. kerran kuussa, useimmiten kuukauden ensimmäisenä maanantaina ja Agoralla. Voit tuoda mukaan omia lautapelejäsi, mutta Linkiltä löytyy myös kattava kattaus - rentoa ja vapaamuotoista illanviettoa luvassa, ja paikalle voi poiketa omien aikataulujen mukaan :)

# Käsityöillat

Linkkarit kokoontuvat n. kerran kuussa heiluttamaan puikkoja ja koukkuja, askartelemaan, taiteilemaan ja vaihtamaan enemmän tai vähemmän käsityöaiheisia juttuja Ynnäläisten kanssa! Käsityöillat järjestetään yleensä Agoralla, ja useimmiten alkuviikosta (ma tai ti) klo 16-20.

Yhteisillä käsityöiltamilla on yleensä (ei aina) myös omat teemansa: tähän mennessä ollaan esim. puuhailtu ystävyysrannekkeita, taiteiltu taikataikinaa, parsittu sukkaa... uusia teemoja saa ehdottaa esim. kässäiltojen aikana :) Jos teema ei nappaa, voi mukaan aina tulla myös puuhailemaan omia käsityöprojekteja, ompelemaan haalarimerkkejä, väsäämään sitsiasua, ihan mitä tekee mieli tehdä. Mahdolliset teemat ilmoitetaan kulloisenkin tapahtumakuvauksen yhteydessä, samoin paikka ja aika; useimmiten tarvitset mukaasi omat käsityövälineet, mutta mikäli teemaan liittyy erityistarvikkeita jotka löytyvät paikanpäältä, tästä ilmoitetaan kuvauksessa myös.

Paikalta löytyy yleensä myös useita amatööritason taitajia monissa käsityön lajeissa, eli jos esim. neulomisen tai virkkaamisen aloittaminen kiinnostaa, käsityöiltojen aikana siihen on mahdollista saada apua :)

# Tapahtumakalenteri

{{< google_calendar "Y19nMmVxdDJhN3UxZmMxcGFoZTJvMGVjbTdhc0Bncm91cC5jYWxlbmRhci5nb29nbGUuY29t" >}}

{{< button "Tilaa kalenteri" "https://calendar.google.com/calendar/u/2?cid=Y19nMmVxdDJhN3UxZmMxcGFoZTJvMGVjbTdhc0Bncm91cC5jYWxlbmRhci5nb29nbGUuY29t" >}}

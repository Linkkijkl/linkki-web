+++
title = "Lukupiiri"
description = ""
keywords = ["tapahtumat", "lukupiiri"]
+++

# Lukupiiri

Linkin lukupiiri kokoontuu n. kerran kuussa keskustelemaan yhdessä valitusta teoksesta enemmän tai vähemmän asiallisella otteella. Kokoontumisajat ja
seuraavaksi luettava teos valitaan yhdessä [lukupiirin Telegram-ryhmässä] (https://t.me/+SFwSBN8MrGNkMDA0) (pandemiarajoitusten jälkeen tapaamiset on tähän asti pidetty Mustassa Kynnyksessä ja sunnuntaisin). Tämä eri demokraattinen valintaprosessi sujuu seuraavasti:

1. Valitaan kokoontumisen lopussa seuraavaksi luettavan teoksen teema (esim. genre, aihepiiri, tyyppi...)
2. Heitellään teemaan sopivia kirjaehdotuksia Telegram-ryhmään (teemaan sopivuus jokaisen tulkittavissa)
3. Äänestetään!
4. Luetaan valittu teos
5. Kokoonnutaan!

Lukupiirin kokoontumisiin voi osallistua vaikka kirja jäisi kesken - keskustelut pyörivät yleensä aihepiirin ympärillä ja yläpuolella aika laajasti. Kirjat voi myös lukea millä kielellä haluaa, taikka
kuunnella äänikirjana, tyyli vapaa :)

## Aikaisemmin luettuja teoksia ja teemoja

Lukupiiri pyörähti käyntiin tammikuussa 2022, ja luettua on tullut kaikenlaista - tässä lista tähän asti luetuista teoksista ja niiden valintakriteerinä olleista teemoista:

1. 'Kallis elämä' - Alice Munro ('Helposti lähestyttävä' teos)
2. 'Slaughterhouse-Five' - Kurt Vonnegut (Klassikko)
3. 'Valtakunta tästä maailmasta' - Alejo Carpentier (Karibian alueen kirjallisuus/kirjailijat)
4. 'Lolita' - Vladimir Nabokov (Aikaisemmin ehdolla olleet, valitsematta jääneet teokset)
5. 'The Three-Body Problem' - Liu Cixin (Kiinalainen kirjallisuus/kirjailijat)
6. 'Kukkia Algernonille' - Daniel Keyes ('Liikuttava lukukokemus')
7. 'One Flew Over the Cuckoo's Nest' - Ken Kesey (Kirja, josta löytyy myös elokuvaversio)
8. 'Nothing to Envy' - Barbara Demick (Non-fiction)
9. 'Project Hail Mary' - Andy Weir (Jokeri - mikä tahansa ehdotus esim. omalta lukulistalta)
10. 'Station Eleven' - Emily St. John Mandel (Dystopiat ja utopiat)
11. 'The tatttooist of Auschwitz' - Heather Morris (Suosituskirja, esim. läheisen suositus ehdolle)
12. 'En voi lakata ajattelemasta kuolemaa' - Venla Pystynen (Minäkertoja)
13. 'Recursion' - Blake Crouch (Fyysisellä kirjastokirjojen pläräyksellä yms. valikoitu kirja / googleton ehdotus)
14. 'Olemisen sietämätön keveys' - Milan Kundera (2020-luvulla kuolleeen kirjailijan teos)
15. 'Zen and the Art of Motorcycle Maintenance' - (Filosofin kirjoittama kirja)
16. 'Dracula' - Bram Stoker (kauhu)
17. 'Työmiehen vaimo' - Minna Canth (Realismi)
18. 'Sadan vuoden yksinäisyys' - Gabriel Garcìa Márques (aikaisemmin lukemasi, mieleen jäänyt kirja)
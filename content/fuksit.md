+++
title = "Fuksit"
description = ""
keywords = ["fuksit"]
+++

# Uuden opiskelijan (fuksin) opas

Tervetuloa Jyväskylään opiskelemaan tietojenkäsittelytiedettä!

Matemaattis-luonnontieteellinen vaihtoehtoinen opinto-opas (VOpas)
löytyy esimerkiksi [tästä](https://www.jyu.fi/fi/file/vopas2024).

## Lyhyt muistilista

Muistakaa:
- ottaa opiskelupaikka vastaan
- ilmoittautua läsnäolevaksi
- maksaa YTHS-maksu
- hakea asuntoa
- hakea tukia
- hankkia opiskelijakortti (Frank/Slice/Kide.app/Pivo/fyysinen)

## Opintojen alku

Opintosi alkavat elokuun lopussa nimenhuutotilaisuudella
Agora-rakennuksessa. Tätä seuraava nk. orientaatioviikko on täynnä
sekä yliopiston, että ainejärjestön järjestämää ohjelmaa, jonka
tarkoituksena on tutustuttaa juuri Sinut, uusi opiskelija,
akateemiseen maailmaan. 

## Mikä ainejärjestö?

Ainejärjestöt ovat kunkin oppiaineen opiskelijoista koostuvia
yhdistyksiä, jotka tekevät edunvalvontaa, järjestävät erilaisia
kulttuuri-, työelämä- ja huvitapahtumia sekä edistävät oppiaineen
opiskelijoiden yhteisöllisyyttä ja työllistymistä. 

Linkki Jyväskylä ry (tuttavallisemmin Linkki) on
tietojenkäsittelytieteen, tietotekniikan sekä koulutusteknologian
pääaine-, sivuaine- ja jatko-opiskelijoiden ikioma
ainejärjestö. Linkkiin liittyminen on ilmaista ja liittymällä saat
edunvalvontaa, tapahtumia, alennuksia yhteistyökumppaneilta
Linkki-tarralla sekä maksutonta kahvia Kattilassa.


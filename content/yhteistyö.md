+++
title = "Yhteistyö"
description = ""
keywords = ["yritys", "yritykset", "yhteistyö"]
+++

**Linkki Jyväskylä ry** (puhekielessä Linkki) on Jyväskylän yliopiston
tietojenkäsittelytieteen ja koulutusteknologian opiskelijoiden
ainejärjestö. Järjestössä on yli 2000 jäsentä ja olemme yksi
yliopiston nopeimmin kasvavista ainejärjestöistä. Yhteistyö **Linkki
Jyväskylä ry**:n kanssa antaa yritykselle oivan väylän päästä
tutustumaan tulevaisuuden huippuosaajiin niin tietojenkäsittelytieteen
kuin koulutusteknologian osa-alueilta.

Lisätietoja yhteistyömahdollisuuksista saat lähettämällä sähköpostia
suoraan yritys- ja yhteistyöpäälliköllemme (yritys@linkkijkl.fi).

# YHTEISTYÖMUODOT

### Yritysvierailut

Yritysvierailut, jotka kulkevat opiskelijapiireissä nimellä excursiot
ovat yritykselle otollinen tilaisuus päästä esittelemään yrityksen
toimintaa ja tiloja, sekä yritystä työnantajana. Yritysvierailuilla
opiskelijat pääsevät aidosti tutustumaan yrityksiin ja sen
työntekijöihin. Suuri osa jäsenistämme työllistyy jo opintojen aikana.

### Opiskelijahaalarit

Linkin haalarivärit ovat hieman normaaleista yksivärisistä poikkeavat,
sillä linkkareiden haalarit ovat sini-mustat. Haalareita pidetään
lähes kaikissa opiskelijatapahtumissa, joten haalarimainokset ovat
oiva tapa näkyä myös muille kuin tietotekniikan
opiskelijoille. Haalarimainos on yksi suosituimmista
yhteistyötavoistamme.

### Tapahtumat

Yksi yhteistyömuoto on osallistuminen Linkin tapahtumiin esimerkiksi
pitämällä omaa ständiä Instanssi-tapahtumassa. Linkkarit ovat
aktiivisia tapahtumakävijöitä, joten yrityksen näkyvyys on varmasti
taattu.

### Vuosijuhlatuki

Perinteitä kunnioittaen **Linkki Jyväskylä ry** juhlii mennyttä vuotta
arvokkailla vuosijuhlilla. Osallistujina ovat kaikki fukseistamme
alumneihin, yhteistyökumppaneihin sekä kutsuvieraisiin. Vuosijuhlien
tukeminen on oiva tapa tulla tutuksi monille juhlijoille. Tarjoamme
myös mahdollisuutta tulla paikan päälle puhumaan
vierailijoille. Haemme tukijoita erityisesti nyt, sillä vuosijuhlat
ovat jo melkein nurkan takana. Lisätietoja https://vujut.linkkijkl.fi/
tai tapahtuma@linkkijkl.fi

### Instanssituki

Digitaalisen tekemisen Instanssi on **Linkki Jyväskylä ry**:n järjestämä
vuotuinen demopartytapahtuma, joka on matalan kynnyksen tapahtuma
kaikille IT-alasta ja ohjelmoinnista kiinnostuneille. Yritysten on
mahdollista tukea tapahtumaa sekä tulla paikan päälle puhujaksi,
workshopin vetäjäksi tai esittelemään itseään ja yrityksensä
toimintaa.

### Linkki-tarra

Yritysten on mahdollista toimia yhteistyössä Linkin kanssa tarjoamalla
etuja omista tuotteistaan tai palveluistaan. Esittämällä Linkki-tarraa
jäsenemme ovat oikeutettuja ennalta sovittuihin etuihin.

### Muita yhteistyömuotoja

Yhteistyömuotomme eivät ole rajoittuneet vain yllä oleviin vaan olemme
aina valmiita kehittämään yhteistyömuotojamme. Jos teillä on jokin
uusi yhteistyömuoto, olemme valmiita kehittämään sitä yhdessä
eteenpäin, laitathan viestiä osoitteeseen yritys@linkkijkl.fi

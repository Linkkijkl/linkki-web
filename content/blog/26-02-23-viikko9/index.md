+++
title = "Viikkotiedote viikolle 9"
date = "2026-02-23T00:00:00+02:00"
description = "Linkin viikkotiedote"
authors = ["Juho Ropanen"]
banner = "/img/blog/viikkotiedote.jpg"
summary = "Linkin viikkotiedote viikolle 9"
url = "viikkotiedotteet/2026/viikko9"
categories = ["viikkotiedotteet"]
+++

# Ilmoitusasiaa

## Save the date: Linkin etälanit 6. - 7.3.

## Save the date: Linkin vuosijuhlat 20. - 21.3.

## Save the date: Jyväsmetro 23.4.

# Tapahtumat

## Liikuntavuoro: HIIT-treeni 23.2. klo 18 - 19 @ Viveca

Linkin ja Algon yhteisellä liikuntavuorolla tällä kertaa lajina on HIIT-treeni. Tuttuun tapaan liikuntavuoro pidetään klo 18 - 19 Vivecalla. Tervetuloa!

## Luonnontieteellinen la(i)skiainen 26.2. @ Ilokivi

Perinteeksi muodostunut Luonnontieteellinen la(i)skiainen järjestetään torstaina 26.2. tällä kertaa Ilokivi Venuella, Opinkiven saunalla ja kampuksen kentällä kello 17:00 alkaen!

Tapahtuma on suunnattu kaikille luonnontieteiden opiskelijoille. Luvassa on saunomista, paljuilua, beer pongia, kyykkää sekä laskiaisteemaista ohjelmaa. Tapahtuma on OPPM eli Oma Pullo ja Pyyhe+uima-asu mukaan.

Huomioikaa, että lasipulloja EI saa tuoda saunatiloihin, pukuhuoneisiin tai paljuun. Paljussa ja saunassa alastomuuskielto koko tapahtuman ajan. Saunassa sermit kiinni klo 18.00-20.00.

Ohjelmassa on luvassa:

* Kyykkää kello 17.30-19.00
* Nano ja Syrinx pitää rasteja ulkona Kampuksen kentällä kello 17.30-19.00
* Ylistön Yllärit esiintyy Ilokivi Venuella kello 19.30
* Laskiaispullan syöntikilpailu Ilokivi Venuella kello 20.00
* Pubivisa Ilokivi Venuella kello 20.30

Ongelmatilanteet ja yhdenvertaisuus: katso [Ynnän sivuilta](https://ynna.fi)

**TL;DR:**
**Mitä**: Luonnontieteellinen laskiainen
**Missä**: Ilokivi/Opinkivi/Kampuksen kenttä
**Milloin**: Torstaina 26.2.
**Mitä maksaa**: 6€
**Mitä mukaan**: OPPM + uima-asu
**Mitä päälle**: Haalarit ja lämpimät vaatteet

## Instanssi 26.2. - 1.3. @ Jyväskylän Normaalikoulu

Linkin ja [Hacklabin](https://jkl.hacklab.fi) yhteinen tapahtuma, digitaalisen tekemisen festivaali Instanssi järjestetään tänäkin vuonna tuttuun tapaan Keski-Suomen talvilomaviikolla 26.2.-1.3.2026!
Tapahtumapaikkana toimii Jyväskylän Normaalikoulun yläaste ja lukio.
Lue lisää tapahtumasta ja sen ohjelmasta Instanssin [verkkosivuilla](https://instanssi.org)

# Muuta

## Lipunmyynti: Linkin 20v vuosijuhlat

Vuosijuhlapäivä lähestyy vauhdilla, mutta kuinkas lipunmyynti?

Vuosijuhlien yleinen lipunmyynti alkaa huomenna maanantaina 23.2. klo 15.00. Illalliskortin hinta yhdistyksen jäsenelle on 95€ ja ei-jäsenelle 110€. Sillislipun hinta on 15€. Vuosijuhlien lipunmyynti päättyy 10.3. klo 15.00.

Linkki [kideapp-lipunmyyntiin](https://kide.app/events/b4e03f42-dcc6-4d08-be5f-9fff2482259e)

Vuosijuhliin ovat tervetulleita kaikki Linkin jäsenet ja alumnit aveceineen.

Vuosijuhlien iltaosuus järjestetään perjantaina 20.3.2026 Jyväskylässä Valtiontalon juhlasalissa Kulttuurisuojassa, missä juhlistamme ainejärjestöämme akateemisten pöytäjuhlien perinteitä kunnioittaen. Juhlamenoista palautuminen tapahtuu perinteisesti seuraavana päivänä eli lauantaina 21.3.2026 Juhlatalo Majakoskella järjestettävällä silliksellä eli silliaamiaisella. Sillislippuun kuuluu myös kuljetus sillispaikalle.

Tietoa vuosijuhlista löydät osoitteesta: [vujut.linkkijkl.fi](https://vujut.linkkijkl.fi)
Aikataulut sekä tarkemmat tiedot löytyy myös Kide.appin tapahtumakuvauksesta.


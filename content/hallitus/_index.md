+++
title = "Hallitus"
description = "Linkki Jyväskylä ry:n hallitukset"
keywords = ["hallitus"]
+++

**Hallitus** valitaan vuodeksi kerrallaan yhdistyksen syyskokouksessa, minne ovat tervetulleita äänestämään kaikki yhdistyksen jäsenet. Hallituslaiset eivät eroa yhdistyksen jäsenistöstä muuten, kuin että heillä on velvoitteita toteuttaa yhdistyksen lakisääteiset tavoitteet, sekä yhdistyksen jäsenistön hyväksymä toimintasuunnitelma. **Linkin** hallituslaisia ovat **hallintotiimi**:n jäsenet, sekä muiden **tiimien** päälliköt.

**Aktiivi** on yhdistyksen jäsen, joka tiimin jäsen. Aktiiveja kutsutaan myös toimihenkilöiksi. Aktiivi eroaa hallituslaisesta vain siten, että hänellä ei ole lakisääteisiä velvollisuuksia yhdistyksessä. Mikäli haluat mukaan aktiivitoimintaan, niin täyttele oheinen lomake, ja pingaa pj@linkkijkl.fi niin katsotaan sopivaa pestiä!

**Tiimi** on yhdistyksen organisaatiossa joukko, missä toteutetaan tiimin tehtäviä. Tehtäviä ohjaa lainsäädäntö, sekä jäsenistön hyväksymä toimintasuunnitelma.


# Tiimit

### Hallintotiimi

Hallintotiimin tehtävä on pääsääntöisesti varmistaa ja työskennellä sen puolesta, että yhdistyksen toiminnassa noudatetaan lainsäädäntöä, kuten **yhdistyslakia**. Tiimissä tehdään työtä, että kokoukset järjestetään lain vaatimilla edellytyksillä ja huolehditaan talouden seurannasta, sekä budjetoinnista. Tiimi toimii enemmän hallinnollisessa, sekä koordinoivassa roolissa. Tiimin jäsenet osallistuvat tarvittaessa myös muiden tiimien toimintaan.

**Puheenjohtaja** toimii ainejärjestön päänä. Pitää kokouksia, on yhteydessä laitokseen ja muiden ainejärjestöjen puheenjohtajiin.

**Varapuheenjohtaja** pitää huolta siitä, että puheenjohtaja saa tehtävät tehtyä, ja ottaa hoidettavakseen puheenjohtajan tehtävät, jos pj estyy hoitamasta tehtäviään.

**Sihteeri** kirjoittaa, hyväksyttää ja arkistoi pöytäkirjat, papereiden pyörittelyä ja erinäisten tilojen varailua.

**Rahastonhoitaja** hoitaa raha-asioita, kuten laskuja, kirjanpidon, tilinpäätöksen ja -tarkastuksen.

**Hallitusmentori** tai “Vanha näätä” on aktiivi, jonka tehtävänä on
tukea nykyistä hallitusta ja välittää hyödyllistä perinnetietoa
entisenä hallituksen jäsenenä.


### Yritys- ja yhteistyötiimi

Yritys- ja yhteistyötiimin tehtävänä on vaalia yhdistyksen yhteistyökumppanuuksia, huolehtia että yhteistyökumppanuuksien sopimuksien molemmat osapuolet täyttävät yhteistyösopimuksien ehdot, sekä etsiä mahdollisia uusia kumppanuuksia.

**Yritys- ja yhteistyöpäällikkö** hankkii yhteistyökumppaneita, esim. haalarisponsorit, tiimiläiset auttavat tässä.

**TEK- ja Loimu-yhteyshenkilö** vastaa yhteistyöstä ja yhteydenpidosta TEKin ja Loimun kanssa.

**TITOL-yhteyshenkilö** vastaa yhteistyöstä TITOLin kanssa.


### Tapahtumatiimi

Tapahtumatiimin tehtävänä on ideoida, organisoida, sekä toteuttaa yhdistyksen järjestämät kulttuuritilaisuudet, matkat, sekä muut tapahtumat. Tapahtumatiimin toiminta on kenties näkyvin osa yhdistyksen toimintaa.

**Tapahtumapäällikkö** ideoi ja järjestää tapahtumia.

**Tapahtumatiimiläiset** avustavat tapahtumapäällikköä.

### Projektitiimi

Projektitiimi vastaa suurempien kokonaisuuksien ja tapahtumien, kuten esimerkiksi Jyväsmetron ja vuosijuhlien, suunnittelusta, koordinoimisesta sekä toteuttamisesta.

**Projektipäällikkö** koordinoi projektitiimien toimintaa.


### Hyvinvointitiimi

Hyvinvointitiimin tehtävänä on huolehtia yhdistyksen jäsenien edunvalvonnasta ja sosiaalipoliittisista kysymyksistä, kuten yhdenvertaisuudesta yhdistyksen toiminnassa. Tiimi tekee työtä ainejärjestön puolesta sen eteen, että jokaiselle on tarjolla turvallinen opiskeluympäristö, jossa jokaisella on oikeus opiskella kokematta häirintää, kiusaamista tai syrjintää.

**Hyvinvointipäällikkö** pitää tapaamisia oman tiiminsä kanssa ja toimii välikätenä hallituksen ja hyvinvointitiimin välillä.

**Fuksivastaava** toimii linkkinä tiedekunnan, ainejärjestön, tutorien ja fuksien välillä.

**Kansainvälisyysvastaava** toimii yhteyshenkilönä kv-opiskelijoiden, tiedekunnan kv-sektorin ja ainejärjestön välillä.

**Sosiaalipoliittisen vastaavan** toimenkuvaan kuuluu mm. opiskelijan toimeentulo, asumisasiat, terveydenhuolto ja muu hyvinvointi.

**Korkeakoulupoliittinen vastaava** on ääni opiskelijoiden ja tiedekunnan välillä, sekä toimii opiskelijoiden edunvalvojana.

**Verijumala** pitää verenluovutuspäiviä.

**Kattilakeisari** ylläpitää ainejärjestötilaamme Kattilaa (Ag B437).


### Mediatiimi
Mediatiimin tehtävänä on tiedottaa jäsenistöä yhdistyksen eri kanavissa kuten kotisivuilla, sosiaalisen median kanavissa, sekä sähköpostilla. Tiimi ylläpitää ja kehittää yhdistyksen verkkosivuja sekä tuottaa multimediaa yhdistyksen muiden tiimien tarpeisiin.

**Mediapäällikkö** toimii linkkinä muun mediatiimin ja hallituksen välillä, ja tekee muiden pestien hommia tarpeen tullen.

**Pilvivastaava (aikaisemmin Webmaster)** vastaa pilven saatavuudesta ja laadusta, sekä ylläpitää järjestön verkkosivuja ja sähköpostialiaksia.

**Päätoimittaja** on vastuussa ainejärjestölehti A href:istä.

**Mediavastaava** hoitaa meidän sosiaalisia medioita.

**Meemimestari** hoitaa meidän meemikanavaa Telegrammissa.

**Graafikko/taittaja** tekee taiton A href:ille.

**Tiedottaja** ylläpitää sähköpostilistoja ja toimii yhteyshenkilönä puheenjohtajan ohella.

# Hallitukset
